L. ANNAEI SENECAE AD
LUCILIUM EPISTULAE

LXVI.

SENECA LVCILIO SVO SALVTEM

1 Claranum, condiscipulum meum, vidi post multos
annos. Non, puto, exspectas, ut adiciam senem, sed
mehercules viridem animo ac vigentem et cum cor-
pusculo suo conluctantem. Inique enim se natura
gessit et talem animum male conlocavit3 aut fortasse
voluit hoc ipsum nobis ostendere, posse ingenium
fortissimum ac beatissimum sub qualibet cute latere.
Vincit tamen omnia inpedimenta et ad cetera con-

2 temnenda a contemptu sui venit. Errare mihi visus
est, qui dixit

gratior et pulchro veniens e ¹ corpore virtus.

Non enim ullo honestamento eget3 ipsa magnum sui
decus est et corpus suum consecrat. Aliter² certe
Claranum nostrum coepi intueri3 formosus mihi
videtur et tam rectus corpore quam est animo.
3 Potest ex casa vir magnus exire, potest et ex deformi
humilique corpusculo formosus animus ac magnus.
Quosdam itaque mihi videtur in hoc tales natura

¹ The Vergil MSS. give in.
² consecrat aliter Haase ς consecraliter MSS.

