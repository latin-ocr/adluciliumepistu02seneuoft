THE EPISTLES OF SENECA

25 quam distractam et operosam. Aut si hoc 1 est, magis
*diliges ex duobus aeque bonis viris nitidum et unctum
quam pulverulentum et horrentem. Deinde hoc
usque pervenies, ut magis diligas integrum omnibus
membris et inlaesum quam debilem aut luscum.
Paulatim fastidium tuum illo usque procedet, ut ex
duobus aeque iustis ac prudentibus comatum et
crispulum 2 malis. Ubi par in utroque virtus est, non
conparet aliarum rerum inaequalitas. Omnia enim

26 alia non partes, sed accessiones sunt. Num quis tam
iniquam censuram inter suos agit, ut sanum filium
quam aegrum magis diligat, procerumve et excelsum
quam brevem aut modicum? Fetus suos non dis-
tinguunt ferae et se in alimentum pariter omnium
sternunt3 aves ex aequo partiuntur cibos. Vlixes ad
Ithacae suae saxa sic properat, quemadmodum Aga-
memnon ad Mycenarum nobiles muros. Nemo enim
patriam quia magna est amat, sed quia sua.

27 Quorsus haec pertinent? Ut scias virtutem omnia
opera velut fetus suos isdem oculis intueri, aeque
indulgere omnibus et quidem inpensius laborantibus,
quoniam quidem etiam parentium amor magis in ea,
quorum miseretur, inclinat. Virtus quoque opera
sua, quae videt adfici et premi, non magis amat, sed
parentium bonorum more magis conplectitur ac fovet.

28 Quare non est ullum bonum altero maius? Quia

”¹ aut sn· hoc Haase3 et m· Ῐιοο MSS. ς at ei hoo Schweig-
hagssslliecheler suggests the addition, after crispulum, of
quam calvum et horridulum.

 

⁰ A slight variation of the idea in Cicero, De Orat. i. 196
ai ‘nos . . . nostra patria delectat, cuius rei tanta est vis ac
tauta natura, ut Ithacam illam in asperrimis saxulis tamquam
nidulwm adfioeam sapientissimus vir mvmortalitati anteponeret.

18

