THE EPISTLES OF SENECA

modo ¹ est virtus ; modo certa mensura est. Constantia
non habet, quo procedat, non magis quam fiducia
aut veritas aut fides. Quid accedere perfecto potest?
Nihil, aut perfectum non erat, cui accessit. Ergo ne
virtuti quidem, cui si quid adici potest, defuit.
Honestum quoque nullam accessionem recipit3
honestum est enim propter ista, quae rettuli. Quid
porro? Decorum et iustum et legitimum non
eiusdem esse formae putas, certis terminis con-
prensum? Crescere posse inperfectae rei signum est.
10 Bonum omne in easdem cadit leges3 iuncta est
privata et publica utilitas, tam mehercules quam
inseparabile est laudandum petendumque. Ergo
virtutes inter se pares sunt et opera virtutis et omnes
11 homines, quibus illae contigere. Satorum vero
animaliumque virtutes cum mortales sint, fragiles
quoque caducaeque sunt et incertae. Exiliunt
residuntque et ideo non eodem pretio aestimantur3
una inducitur humanis virtutibus regula. Una enim
est ratio recta simplexque. Nihil est divino divinius,
12 caelesti caelestius. Mortalia minuuntur, cadunt,
deteruntur, crescunt, exhauriuntur, inplentur.
Itaque illis in tam incerta sorte inaequalitas est ;
divinorum una natura est. Ratio autem nihil aliud
est quam in corpus humanum pars divini spiritus

¹ sine modo Capps; in modo MSS. and Hense.

α i.e., constancy, fidelsty, etc.

