THE EPISTLES OF SENECA

ac difficilis, nec meliorem hilaris et laeta. Necesse
est ergo par sit.¹ In utraque enim quod fit, aeque
recte fit, aeque prudenter, aeque honeste. Ergo
aequalia sunt bona, ultra quae² nec hic potest se
melius in hoc gaudio gerere nec ille melius in illis
cruciatibus. Duo autem, quibus nihil fieri melius

16 potest, paria sunt. Nam si, quae extra virtutem
posita sunt, aut minuere illam aut augere possunt,
desinit unum bonum esse, quod honestum. Si hoc
concesseris, omne honestum perit. Quare? Dicam:
quia nihil honestum est, quod ab invito, quod coactum 3
fit. Omne honestum voluntarium est. Admisce
illi pigritiam, querellam, tergiversationem, metum3
quod habet in se optimum, perdidit, sibi placere.
Non potest honestum esse, quod non est liberum3

17 nam quod timet, servit. Honestum omne securum
est, tranquillum est3 si recusat aliquid, si conplorat,
si malum iudicat, perturbationem recepit et in magna
discordia volutatur. Hinc enim species recti vocat,
illinc suspicio mali retrahit. Itaque qui honeste
aliquid facturus est, quicquid opponitur, id etiam si
incommodum putat, malum non putet, velit, libens
faciat. Omne honestum iniussum incoactumque est,
sincerum et nulli malo mixtum.

18 Scio, quid mihi responderi hoc loco possit: “ hoc

¹ par sit Haase ς pars sit p etc.
² ultra quae Haase3 litteraque MSS.
⁸ coactum Haase; aco actum p; a coacto Vb; aco acto P.

‘⁸ C'f. cicero, De Fin. ii. 14 f. Rackham translates as
‘⁶ moral worth‚’'-a reminiscence of τὸ καλόν.

12

